42³⁷

 

CLIV.

Honorius papa III. confirmat monasterio Luc-ensi privileyium Roberti,
episcopi olomucensis, super Jure patronatus el decimis. Dc. Laterani
XIII. Kalendas ἆαηὶἱ, 1224.

Honorius episcopus seruus seruorum dei. Dilectis filiis . . . abbati
et conuentui Lucensi salutem et apostolicam benedictionem. Cum a nobis'
petitur quod iustum est et honestum tam uigor equitatis quam ordo exigit
rationis ut id per sollicitudinem officii nostri ad debitum perducatur effectum.
Sane tenor litterarum venerabilis fratris nostri . . olomucensis episcopi.
litteris dilecti filii nostri G. sancti Theodori diaconi cardinalis tunc legati
apostolice sedis insertus nobis exhibitus continebat. quod cum ex laicali
concessione haberetis ius patronatus in quibusdam ecclesiis. nec non de
Chatoui. de Diakouic. de Cliobze. de Rokytinc. de Olexouiz. de Domamil.
de Lodinnic et de Znoem Ecclesias sue diocesis quas cum decimis et
aliis pertinentiis suis predecessorum suorum assensu minime requisito
receperatis de manibus laicorum. idem episcopus uolens ut possideretis
canonice quod contra statuta canonica uidebamini hactenus possedisse.
vobis predicta omnia confirmauit. et cardinalis predictus inspectis eiusdem
episcopi litteris super hoc sactis in quibus sigillum olomucensis capituli
dependebat. eidem sacto robur sue confirmationis adiecit. Nos igitur iustis
precibus uestris benignum impertientes assensum. quod super hoc ab ipso
episcopo de capituli sui consensu pie ac prouide sactum est auctoritate
apostoliea confirmamus et presentis scripti patrocinio communimus. Nulli
ergo omnino hominum liceat hanc paginam nostre confirmationis infringere
uel ei ausu temerario contraire. Si quis autem hoc attemptare presumpserit
indignationem omnipotentis dei et beatorum Petri et Pauli. apostolorum
eius. se nouerit incursurum. Datum Laterani XIII. Kalendas Iunii. Ponti-
ficatus nostri anno octauo.

Ex originali in archivo e. r. aulico vindobonae. — Apographum in
Regesto Honorii 111. anni vlll. epist. 4457 in tabulariis Vaticanis.

